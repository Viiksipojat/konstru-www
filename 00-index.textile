---
layout: page
title: Yritys
permalink: /
---

Insinööritoimisto Konstru Oy perustettiin vuonna 1993 jatkamaan Insinööritoimisto Juvan rakennesuunnittelutoimintaa pääkaupunkiseudulla. Perustajina olivat osa Juva Oy:n kokeneita suunnittelijoita. Heidän työhistoriastaan löytyy laaja kirjo rakennesuunnitteluprojekteja niin kotimaasta kuin vientihankkeistakin.

Perustamisvaiheessa ja toiminnan alkuvuosina painopistealueet olivat julkisten rakennusten ja asuntokohteiden rakennesuunnittelussa. Korjausrakentamiseen liittyvät suunnittelu- ja tutkimuspalvelut ovat kuitenkin olleet varsin vahvasti mukana alusta lähtien ja tällä hetkellä ne ovat selkeästi Konstrun päätoimialana.

Konstrun suunnittelijat ovat osallistuneet lukuisiin rakennusalan tutkimus- ja kehitysprojekteihin. Laaja kokemus ja pitkäaikainen yhteistyö alan eri toimijoiden kanssa ovat taanneet vankan pohjan suunnittelutoiminnalle ja sen kehittämiselle. Tärkein tavoite toiminnassamme on ollut tehdä suunnitteluratkaisuja, jotka antavat asiakkaalle parhaan lopputuloksen rakennuksen koko elinkaari huomioon ottaen.

22 vuoden aikana toimeksiantoja on ollut lähes 4000, joista pääosa korjausrakentamisen sektorilla. Henkilöstön määrä on ollut 12--15. Yhtiön toimitusjohtajana toimi 1993--2012 DI Jorma Eskola sekä 2012--2015 DI Markku Mäkinen.

Yrityksen omistus on ollut koko ajan suunnittelutoiminnassa mukana olevilla henkilöillä. Vuonna 2015 on tehty sukupolvenvaihdos, jossa omistus siirtyi tehdyillä osakekaupoilla Mika Laitalalle, Joni Sundströmille ja Jari Monoselle. Vanhemmat vastuuhenkilöt jatkavat edelleen suunnittelija- ja asiantuntijatehtävissä varmistaen siten, että paras mahdollinen asiantuntemus on asiakkaidemme käytettävissä.